<h1>Su di me</h1>
<p>Sono nato a Vasto nel 1992, dopo il diploma ho iniziato un percorso di studi in psicologia presso 
   l'università di Chieti.
   Dopo due anni di studi ho realizzato che questa strada non era la mia, così ho iniziato a lavorare.
   Ho svolto vari lavori fino a che nel 2016 sono stato assunto come impiegato in una ditta
   che commercia ferro.
   Inizialmente mi occupavo esclusivamente di certificare il ferro che vendevamo e quello che acquistavamo, ma
   con il passare degli anni mi sono stati affidati compiti diversi e di maggiore responsabilità, come la
   funzione commerciale e infine di vendita diretta al banco e gestione della cassa.
   Dopo 8 anni in questo ambiente ho sentito il desiderio di cambiare così ho iniziato gli studi per 
   diventare programmatore.
  </p>

<p>Da sempre sono molto appassionato di sport, gioco a calcio da quando avevo 6 anni e tutt'ora continuo a 
   farlo con grande passione.
   Oltre a questa attività frequento anche una palestra e quando c'è l'occasione cerco di mettermi alla prova
   anche in sport differenti.</p>

<p>Oltre allo sport, nel tempo libero, cerco di coltivare anche le altre, forse troppe, cose
   che mi appassionano.
   Tra queste ci sono sicuramente i viaggi, cerco di farne almeno uno ogni anno e generalmente scelgo 
   destinazioni in cui la natura ha la maggiore componente attrattiva.
   Poi c'è il vino. Dopo anni di visite in cantine ho deciso di volerne sapere di più e ho iniziato a studiarlo
   diventando nel 2020 sommelier per l'associazione italiana sommelier.
   Infine ci sono i libri e il cinema. Da un paio di anni cerco di leggere almeno 10 libri all'anno. Quasi
   tutte le sere invece mi dedico alla visione di un nuovo film o di una nuova serie tv.
   Per non farsi mancare nulla dedico del tempo libero anche allo studio delle cose che mi servono o che 
   mi piacciono di più. Per esempio in questo periodo, oltre allo studio della programmazione,
   sto seguendo anche un corso d'inglese e uno sugli investimenti finanziari. </p>